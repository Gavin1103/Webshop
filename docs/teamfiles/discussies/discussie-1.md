# Teamdiscussie 1

Aan het begin van sprint 1 moest ons team kiezen welke technologiestack we dit blok zouden gaan gebruiken.
Voor de front-end kozen we vrij snel voor de aangeleverde stack (Typescript, Vite, LIT, etc.). Onze keuze was
gebaseerd op stabiliteit en vertrouwdheid. Voor de back-end wouden we graag iets nieuws proberen.

Na enige discussie over onze mogelijkheden hadden we de keuze tussen twee stacks voor de back-end: Typescript
met NestJS of Java met Spring Boot. Na een uitgebreide discussie kwamen we tot de volgende punten:

## Typescript / NestJS:

### Nadelen:

- Beperkte leermogelijkheid, aangezien sommige teamleden al veel ervaring hadden met NestJS en het sterk lijkt
  op de API`s die we in voorgaande blokken hebben gebruikt.
- Het is onwaarschijnlijk dat deze technologie volgend jaar nog wordt gebruikt.

### Voordelen:

- Een veilige en vertrouwde optie.
- Werkt zonder aanpassingen met de HBO-ICT cloud.
- Een deel van ons team heeft hier al veel ervaring mee, en het lijkt erg op Express.

## Java / Spring Boot:

### Nadelen:

- Niet iedereen in ons team had eerder met Java of Spring Boot gewerkt.
- Het zal waarschijnlijk veel extra werk vergen om te deployen op de HBO-ICT cloud, aangezien deze gebundelde
  JS verwacht.

### Voordelen:

- Deze technologie zal volgend jaar worden gebruikt.
- Er is uitgebreide documentatie beschikbaar.
- Het biedt de mogelijkheid om een nieuwe taal (Java) te leren.

Na het bespreken van deze punten, kozen we ervoor om Spring Boot te gaan gebruiken. Ondanks dat niet iedereen
ervaring had met Java of Spring Boot, zagen we dit als een leuke uitdaging en een kans om een nieuw framework
te leren. Verder zal het gebruik van Spring Boot volgend jaar
nuttig zijn, aangezien maarten had verteld dat we springboot gaan gebruiken.

## STARR:

### Situatie:

Aan het begin van sprint 1 moest ons team een technologiestack kiezen voor het project. Na enige discussie
kwamen we op de keuze tussen twee stacks voor de backend: TypeScript met NestJS of Java met Spring Boot. Voor
de frontend hadden we al besloten om de aangeleverde stack (TypeScript, Vite, LIT, etc.) te gebruiken.

### Taak:

Ons team moest een beslissing nemen over welke backend stack we zouden gebruiken. We moesten de voor en
nadelen van elke optie overwegen en een keuze maken die het beste bij ons project pastt.

### Actie:

We hebben een discussie gevoerd en de voor en nadelen van elke stack besproken. We hebben gekeken naar
factoren zoals hoe moeilijk het is om te leren, de compatibiliteit met de HBO-ICT cloud, de ervaring van het
team met de technologieen, en de toekomstige bruikbaarheid van de technologieen (bijvoorbeeld of ze volgend
jaar zullen worden gebruikt).

### Resultaat:

Na het bespreken van deze punten, hebben we gekozen voor Spring Boot met Java. Hoewel niet iedereen in ons
team eerder met Java of Spring Boot had gewerkt, zagen we dit als een leuke kans om een nieuwe taal en
framework te leren. Verder zou het gebruik van Spring Boot volgend jaar nuttig wezen.

### Reflectie:

Hoewel de keuze voor Spring Boot een risico was vanwege de `leercurve` en de mogelijke extra inspanning om te
deployen op de HBO-ICT cloud, geloven we dat het op de lange termijn voordelen zal bieden. Het leren van een
nieuwe taal en framework kan onze ervaring als ontwikkelaars wat verbreden en ons voorbereiden op toekomstige
projecten.