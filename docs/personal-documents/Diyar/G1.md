# Persoonlijk Leiderschap

Volgens de HBO-I Domeinbeschrijving wordt persoonlijk leiderschap als volgt uitgelegd:
"Persoonlijk leiderschap richt zich op de ontwikkeling van het individu in relatie tot de context waarin deze opereert. Hierbij is aandacht voor proactief handelen op basis van verkregen informatie om verdere persoonlijke en professionele ontwikkeling vorm te geven."

In essentie gaat het om mijn ontwikkeling als softwareontwikkelaar.

Persoonlijk leiderschap omvat drie kernaspecten:
- Proactief handelen
- Persoonlijke ontwikkeling
- Professionele ontwikkeling

## Proactief Handelen

Proactief handelen betekent verantwoordelijkheid nemen voor je gedrag. In managementliteratuur wordt dit begrip vaak genoemd, maar de werkelijke betekenis komt niet altijd terug in de praktijk. Voor mij houdt proactief handelen in dat ik verantwoordelijkheid neem voor mijn keuzes en acties, in minimale zin.

Bij de Scorion-beoordeling formulier is "je blijft leren, werkt doelgericht" hoe (G1) wordt beschreven. Vorige periode kreeg ik als feedback dat ik te weinig bewijsmateriaal had ingeleverd. Hier wil ik van leren door te analyseren hoe dit kwam en wat ik kan doen om herhaling te voorkomen.

### Analyse en Actieplan

**Hoe kwam dit tot stand:**
- Ik had aan het begin van het schooljaar mijn situatie proberen uit te leggen aan mijn begeleider Ruben.
- Tijdens de laatste sprint heb ik hierover een gesprek gehad met mijn studiebegeleider Stefan.
- Dus voor een deel heb ik dat besproken met mijn begeleiders, en voor mezelf heb ik een duidelijk beeld. Dit wil ik echter niet in detail bespreken vanwege persoonlijke zaken.
  
**Wat kan ik doen om dit te voorkomen:**
- **Prioriteiten stellen:** Op mijn prioriteitenlijst staat school boven mijn werk op vrijdag, wat mij vaak hinderde bij reviews en retrospectives. Ik heb mijn werkplanning aangepast, zodat ik nu ook op vrijdagen aanwezig kan zijn.
- **Werkuren verminderen:** Ik heb mijn werkuren van 30 uur per week verminderd om meer tijd te kunnen besteden aan mijn studie. Dit betekent dat ik minder tijd heb voor persoonlijke zaken die lager op de prioriteitenlijst staan.
- **Sterke en zwakke punten evalueren:** Ik ben een perfectionist, wat me soms tegenhoudt om te beginnen of om mijn werk te accepteren als het niet perfect is. Dit moet ik aanpakken. Ik ga mij zelf toestaan om meer fouten te maken en meer hulp te vragen.

## Persoonlijke Ontwikkeling

Dit jaar heb ik me verdiept in softwareontwikkeling in verband met het onderwijs. Deze keuze maakte ik omdat ik tijdens mijn MBO-opleiding al ervaring had opgedaan in de bedrijfswereld en nu de mogelijkheden binnen het onderwijs wilde verkennen.

Voor dit blok zet ik mijn persoonlijke ontwikkelingsdoel gedeeltelijk op pauze om me te focussen op onderzoek, iets waar ik momenteel erg enthousiast over ben.

## Professionele Ontwikkeling

Mijn professionele ontwikkeling dit blok valt uiteen in twee delen:

**1. Java/Springboot en Techstack:**
- Ik heb weinig ervaring met Java en Springboot, en voel dat ik niet genoeg tijd heb om deze technologieÃ«n goed te begrijpen. Dit is een uitdaging waarbij ik fouten zal maken, maar ik ben vastberaden om hiervan te leren.
- **Doel:** Zo veel mogelijk experimenteren met Java/Springboot.

**2. Samenwerken in een Grotere Groep:**
- Ik werk nu in een groter team, wat een van mijn zwakkere punten is. Echter, mijn huidige team is divers en competent, wat de samenwerking zeer leerzaam maakt.
- **Doel:** Onderzoeken waarom ik beter presteer in kleine teams in vergelijking met grotere teams.

Door deze doelen na te streven, verwacht ik zowel mijn persoonlijke als professionele vaardigheden aanzienlijk te verbeteren en mijn rol als softwareontwikkelaar verder te ontwikkelen.