# Bespreking Sprint 1: Technologiekeuze

Bij de aanvang van sprint 1 stond ons team voor een belangrijke beslissing: welke technologiestack zouden we dit keer hanteren? Voor de front-end was de keuze vrij snel gemaakt, we grepen terug naar de bekende en stabiele combinatie van Typescript, Vite en LIT. Maar voor de back-end wilden we het roer omgooien en eens iets nieuws uitproberen. Zo kwamen twee opties naar voren: Typescript met NestJS, Java met Spring Boot, en ook werd Kotlin genoemd als mogelijke optie. Echter, er ontbrak affiniteit met Kotlin in ons team, waardoor deze optie werd verworpen.

**Overwegingen voor Typescript/NestJS:**

Voor sommigen in ons team leek NestJS een veilige keuze vanwege zijn gelijkenissen met eerder gebruikte API's. Echter, voor degenen met reeds veel ervaring met NestJS waren de leermogelijkheden beperkt. Bovendien was het onzeker of deze technologie op de lange termijn relevant zou blijven. Toch bood NestJS het voordeel dat het zonder veel aanpassingen compatibel was met de HBO-ICT cloud, wat het ontwikkelproces zou vereenvoudigen.

**Overwegingen voor Java/Spring Boot:**

De keuze voor Java met Spring Boot bracht een compleet nieuwe uitdaging met zich mee. Niet alle teamleden waren vertrouwd met Java of Spring Boot, wat resulteerde in een steile leercurve. Bovendien zou het deployen op de HBO-ICT cloud, die doorgaans een andere setup vereist, meer werk vergen. Ons dilemma met Java lag in het feit dat het een relatief nieuwe technologie is binnen ons team. Hoewel slechts enkelen ervaring hadden met C#, maar voor teamleden zonder ervaring was het moeilijk vooral om een balans te vinden tussen het leren van nieuwe technologieÃ«n, het afronden van projecten en het voltooien van het schoolblok. Dit leidde tot een duidelijke verdeeldheid van meningen.

Desondanks zou het leren van Spring Boot waardevol kunnen zijn voor de toekomst, gezien de geplande inzet van deze technologie. Bovendien was er uitgebreide documentatie beschikbaar ter ondersteuning van het leerproces, en bood het de kans om een nieuwe programmeertaal te verkennen, wat onze vaardigheden zou verbreden.

Na een diepgaande discussie hebben we uiteindelijk besloten om voor Spring Boot te kiezen. Ondanks de extra uitdaging en het gebrek aan ervaring met Java of Spring Boot, zagen we dit als een waardevolle kans voor groei. Het gebruik van Spring Boot zou niet alleen voorbereidend zijn op toekomstige projecten, maar ook onze ontwikkelaarservaring verrijken.