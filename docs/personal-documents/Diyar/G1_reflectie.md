# G1 

Heef het weer invloed op mijn privévlucht en hoe?

Ja, het antwoord is simpelweg: ja, het weer heeft altijd invloed op je vlucht, of het nu een commerciële Boeing 737 is of een privé Falcon 2000EX. De invloed kan variëren van turbulentie tot vertragingen of omleidingen.

In het volgende stuk reflecteer ik op de afgelopen turbulente periode.

## Reflectie op Sprint 2

Het is het einde van sprint 2 en ik heb nog geen enkele regel code op mijn naam staan. Dit is hoe het kwam:

### Sprint 1
Sprint 1 was bedoeld als een organisatie- en planning sprint. Ik heb mockup, wireframes, prototype en styleguid gemaakt, feedback verwerkt, user stories geschreven en acceptatiecriteria toegevoegd. Voor het onderzoeksverslag heb ik hoofd- en deelvragen meerdere keren herzien en vastgelegd.

### Sprint 2
Mijn eerste doel in sprint 2 was het schrijven van de inleiding voor mijn onderzoeksverslag. Dit bracht me op het idee om het volledige onderzoek in één keer te doen en daarna verder te gaan met het project.

Heb ik het project volledig achter me gelaten? Nee, maar was dat genoeg? Ook niet. Dit is hoe het kwam:
- Ik hield constant de communicatiekanalen in de gaten voor veranderingen en deed mee met wat ik kon.
- Het onderzoeksverslag kostte meer tijd dan verwacht. Ik vond het hele proces van onderzoek doen en bronnen evalueren zeer interessant, vooral omdat ik op dat punt aan het overwegen was om me in te schrijven voor bachelor Onderwijswetenschappen. Toen ik Stefan om feedback vroeg, werd duidelijk dat ik enigszins buiten de scope aan het werk was.

### Her-focus op het project
Ik stuitte op problemen met de scripts en vond een omweg om dit te vermijden. Maar eenmaal besloten om echt aan het werk te gaan, kon ik er niet omheen.

### De ontdekking
Na uren debuggen (en met tegenzin IntelliJ downloaden) ontdekte ik dat het scriptprobleem te maken had met mijn terminal, wat niet het geval was bij de rest van het team. Gavin, Lin en Aaron hebben allemaal een MacBook. Rocco heeft een Windows, maar intern draait hij Linux. Het script werkte bij iedereen behalve bij mij omdat mijn omgeving Windows is, in tegenstelling tot de Unix-omgevingen van mijn teamleden.

### De oplossing
Na hulp te hebben ingeroepen en met meerdere mensen te hebben gesproken, bleek de oplossing niets anders te zijn dan "&&" vervangen door "||". Overigens zijn er npm-pakketten die dit oplossen.

### Conclusie
Het is begin sprint 3 en ik heb nog geen enkele regel code op mijn naam staan. Er moet iets veranderen. Ik moet mijn taken oppakken in het project om het team tevreden te stellen en mijn formulieren op tijd indienen via Scorion om Stefan tevreden te houden.

### Aanwezigheid
Tot voor kort moest ik iedere vrijdag werken op een school om te assisteren met bijles programmeren en design. Ik ben één keer oprecht ziek geweest en heb dat gemeld aan mijn team en begeleider. Verder had ik een bijbaan van ~30 uur waarbij ik in het weekend en op maandag mee bezig was. Soms werkte ik ook op dinsdag. Ik keek achteraf altijd of ik iets had gemist. Bijvoorbeeld, bij ethiek had ik de les gemist, maar toch nog een Scorion-formulier ingediend. Hiermee wil ik mijn ongeoorloofde afwezigheid op die dinsdagen niet goedpraten, maar dat is dan ook het enige geval.

### Wat ga ik doen?
Ik wil mijn best doen om de laatste weken goed af te ronden. Mijn prioriteit is het verzamelen van datapunten, dus daar gaat mijn focus en aandacht naar uit.

### Had ik dit kunnen voorkomen?
Ik wil ja zeggen en verantwoordelijkheid nemen, maar realistisch gezien kon ik dit allemaal niet voorspellen.

### Wat deed ik goed?
Ik vind dat ik redelijk kalm ben gebleven en de situatie goed heb ingeschat (achteraf gezien). Alleen kostte het nog even totdat de roosters waren gewijzigd(van werk).

### Wat kon beter?
De communicatie met mijn team kon en kan nog altijd beter. Als ik dit met ze had gedeeld, zouden ze waarschijnlijk begrip hebben getoond. Dit geldt ook voor de begeleiders. Misschien had ik aan het begin van het jaar een regel moeten stellen dat ik niet meer dan x aantal uur zou werken naast mijn studie. Toch had ik een reden waarom ik wel ging werken, dus het blijft lastig.

### Is de turbulentie voorbij?
Nee, naast school ben ik nog bezig met matchings die door elkaar lopen, informatica die ik niet kan doen door Wiskunde B-toelating en Onderwijswetenschappen die vereist dat ik toch de matching voor informatica doe omdat mijn inschrijving daarvoor na 1 mei was. Daarnaast ben ik druk bezig met het plannen van bezichtigingen en het klaar maken van documenten in de hoop dat ik binnenkort ga verhuizen.